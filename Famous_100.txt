1. 垂绥饮清露，流响出疏桐。居高声自远，非是藉秋风。 
2. 逐舞飘轻袖，传歌共绕梁。动枝生乱影，吹花送远香。
3. 别路云初起，离亭叶正稀。所嗟人异雁，不作一行飞。
4. 解落三秋叶，能开二月花。过江千尺浪，入竹万竿斜
5. 死去元知万事空，但悲不见九州同。王师北定中原日，家祭无忘告乃翁。
6. 年少辞家从冠军，金妆宝剑去邀勋。不知马骨伤寒水，唯见龙城起暮云。
7. 碧玉妆成一树高，万条垂下绿丝绦。不知细叶谁裁出，二月春风似剪刀。
8. 鹅，鹅，鹅曲项向天歌。白毛浮绿水，红掌拨清波。
9. 此地别燕丹，壮士发冲冠。昔时人已没，今日水犹寒。
10. 圆魄上寒空，皆言四海同。安知千里外，不有雨兼风?
11. 长江悲已滞，万里念将归。况属高风晚，山山黄叶飞
12. 城阙辅三秦，风烟望五津。与君离别意，同是宦游人。海内存知己，天涯若比邻。无为在岐路，儿女共沾巾。
13. 山中兰叶径，城外李桃园。岂知人事静，不觉鸟声喧。
14. 烽火照西京，心中自不平。牙璋辞凤阙，铁骑绕龙城。雪暗凋旗画，风多杂鼓声。宁为百夫长，不作一书生。
15. 岭外音书断，经冬复历春。近乡情更怯，不敢问来人。
16. 少小离家老大回，乡音无改鬓毛衰。儿童相见不相识，笑问客从何处来。
17. 凉风吹夜雨，萧瑟动寒林。正有高堂宴，能忘迟暮心？军中宜剑舞, 塞上重笳音。不作边城将，谁知恩遇深！
18. 客心争日月，来往预期程。秋风不相待，先至洛阳城。
19. 巴陵一望洞庭秋，日见孤峰水上浮。闻道神仙不可接，心随湖水共悠悠。
20. 五原春色旧来迟，二月垂杨未挂丝。即今河畔冰开日，正是长安花落时。
21. 宿昔青云志，蹉跎白发年。谁知明镜里，形影自相怜。
22. 万丈红泉落，迢迢半紫氛。奔流下杂树， 洒落出重云。 日照虹霓似，天清风雨闻。 灵山多秀色，空水共氤氲。
23. 千锤万凿出深山，烈火焚烧若等闲。粉骨碎身浑不怕，要留清白在人间。 
24. 白日依山尽，黄河入海流。欲穷千里目，更上一层楼。
25. 黄河远上白云间，一片孤城万仞山。羌笛何须怨杨柳，春风不度玉门关
26. 故人具鸡黍，邀我至田家。 绿树村边合，青山郭外斜。 开轩面场圃，把酒话桑麻。 待到重阳日，还来就菊花。 
27. 游人五陵去，宝剑值千金。 分手脱相赠，平生一片心。
28. 春眠不觉晓，处处闻啼鸟。夜来风雨声，花落知多少。 
29. 移舟泊烟渚，日暮客愁新。 野旷天低树，江清月近人。
30. 潮落江平未有风，扁舟共济与君同。 时时引领望天末，何处青山是越中？
31. 青海长云暗雪山，孤城遥望玉门关。黄沙百战穿金甲，不破楼兰终不还。 
32. 大漠风尘日色昏，红旗半卷出辕门。前军夜战洮河北，已报生擒吐谷浑。
33. 琵琶起舞换新声，总是关山旧别情。 撩乱边愁听不尽，高高秋月照长城。
34. 秦时明月汉时关，万里长征人未还。但使龙城飞将在，不教胡马渡阴山。
35. 寒雨连江夜入吴，平明送客楚山孤。 洛阳亲友如相问，一片冰心在玉壶
36. 闺中少妇不曾愁，春日凝妆上翠楼。 忽见陌头杨柳色，悔教夫婿觅封侯。 
37. 流水通波接武冈， 送君不觉有离伤。 青山一道同云雨， 明月何曾是两乡。
38. 荷叶罗裙一色裁，芙蓉向脸两边开。 乱入池中看不见，闻歌始觉有人来。
39. 武陵溪口驻扁舟,溪水随君向北流。 行到荆门上三峡,莫将孤月对猿愁。
40. 空山不见人，但闻人语响。返影入深林，复照青苔上。
41. 红豆生南国，春来发几枝。愿君多采撷，此物最相思。
42. 八月湖水平，涵虚混太清。气蒸云梦泽，波撼岳阳城。欲济无舟楫，端居耻圣明。坐观垂钓者，徒有羡鱼情。
43. 渭城朝雨徘岢荆客舍青青柳色新。劝君更尽一杯酒，西出阳关无故人。 
44. 独在异乡为异客，每逢佳节倍思亲。遥知兄弟登高处，遍插茱萸少一人。
45. 人闲桂花落， 夜静春山空。 月出惊山鸟， 时鸣春涧中。
46. 山中相送罢，日暮掩柴扉。 春草明年绿，王孙归不归？
47. 君自故乡来，应知故乡事。 来日绮窗前，寒梅著花未？
48. 十里一走马。五里一扬鞭。 都护军书至。匈奴围酒泉。 关山正飞雪。烽火断无烟。
49. 木末芙蓉花，山中发红萼。 涧户寂无人，纷纷开且落。
50. 独坐幽篁里，弹琴复长啸。 深林人不知，明月来相照。
51. 日日采莲去，洲长多暮归。 弄篙莫溅水，畏湿红莲衣。
52. 荆溪白石出，天寒红叶稀。 山路元无雨，空翠湿人衣。
53. 桃红复含宿雨，柳绿更带朝烟。 花落家童未扫，莺啼山客犹眠。
54. 一身能擘两雕弧，虏骑千重只似无。 偏坐金鞍调白羽，纷纷射杀五单于。
55. 床前明月光，疑是地上霜。举头望明月，低头思故乡。
56. 白发三千丈，缘愁似个长。不知明镜里，何处得秋霜？
57. 炉火照天地， 红星乱紫烟。 赧郎明月夜， 歌曲动寒川。
58. 小时不识月，呼作金玉盘。又疑瑶台镜，飞在碧云端。仙人垂两足， 桂树何团团。白兔捣药成， 问言与谁餐？
59. 故人西辞黄鹤楼，烟花三月下扬州。孤帆远影碧空尽，惟见长江天际流。
60. 日照香炉生紫烟，遥看瀑布挂前川。飞流直下三千尺，疑是银河落九天。
61. 云想衣裳花想容，春风拂槛露华浓。若非群玉山头见，会向瑶台月下逢。
62. 一枝红艳露凝香，云雨巫山枉断肠。借问汉宫谁得似？可怜飞燕倚新妆。
63. 花间一壶酒，独酌无相亲。举杯邀明月，对影成三人。
64. 骝马新跨白玉鞍，战罢沙场月色寒。城头铁鼓声犹震，匣里金刀血未干。
65. 杨花落尽子规啼，闻道龙标过五溪。 我寄愁心与明月，随君直到夜郎西！
66. 耶溪采莲女，见客棹歌回。 笑入荷花去，佯羞不出来。
67. 深居俯夹城，春去夏犹清。天意怜幽草，人间重晚晴。
68. 峨眉山月半轮秋，影入平羌江水流。夜发清溪向三峡，思君不见下渝州。
69. 北斗七星高，哥舒夜带刀。 至今窥牧马，不敢过临洮。
70. 李白乘舟将欲行，忽闻岸上踏歌声。桃花潭水深千尺，不及汪伦送我情。
71. 天门中断楚江开，碧水东流至此回。两岸青山相对出，孤帆一片日边来。
72. 风吹柳花满店香，吴姬压酒劝客尝。 金陵子弟来相送，欲行不行各尽觞。 请君试问东流水，别意与之谁短长？
73. 问余何意栖碧山，笑而不答心自闲。 桃花流水然去，别有天地非人间。
74. 却君山好，平铺湘水流。 巴陵无限酒，醉杀洞庭秋。
75. 朝辞白帝彩云间，千里江陵一日还。 两岸猿声啼不住，轻舟已过万重山。 
76. 众鸟高飞尽，孤云独去闲。 相看两不厌，只有敬亭山
77. 危楼高百尺，手可摘星辰。 不敢高声语，恐惊天上人。
78. 谁家玉笛暗飞声，散入春风满洛城。此夜曲中闻折柳，何人不起故园情?
79. 葡萄美酒夜光杯，欲饮琵琶马上催。醉卧沙场君莫笑，古来征战几人回。
80. 隐隐飞桥隔野烟，石矶西畔问渔船。 桃花尽日随流水.洞在清溪何处边
81. 好是春风湖上亭，柳条藤蔓系离情。 黄莺久住浑相识，欲别频啼四五声。
82. 汉将归来虏塞空，旌旗初下玉关东。 高蹄战马三千匹，落日平原秋草中。 
83. 千里黄云白日曛，北风吹雁雪纷纷。 莫愁前路无知己，天下谁人不识君！
84. 营州少年厌原野，狐裘蒙茸猎城下。 虏酒千钟不醉人，胡儿十岁能骑马。 
85. 旅馆寒灯独不眠，客心何事转凄然？故乡今夜思千里，霜鬓明朝又一年。
86. 昨夜秋风入汉关，朔云边月满西山。 更催飞将追骄虏，莫遣沙场匹马还。
87. 日暮长江里，相邀归渡头。落花如有意，来去逐轻舟。
88. 世人结交须黄金，黄金不多交不深。 纵令然诺暂相许，终是悠悠行路心。
89. 一树寒梅白玉条，迥临村路傍溪桥。 不知近水花先发，疑是经冬雪未销
90. 日暮苍山远 ，天寒白屋贫。柴门闻犬吠，风雪夜归人。
91. 泠泠七弦上，静听松风寒。古调虽自爱，今人多不弹。
92. 苍苍竹林寺，杳杳钟声晚。荷笠带斜阳，青山独归远。
93. 万里辞家事鼓鼙，金陵驿路楚云西。 江春不肯留行客，草色青青送马蹄
94. 紫陌红尘拂面来，无人不道看花回。 玄都观里桃千树，尽是刘郎去后栽。
95. 功盖三分国，名成八阵图。江流石不转，遣恨失吞吴。 
96. 好雨知时节，当春乃发生。随风潜入夜，润物细无声。野径云俱黑，江船火独明。晓看红湿处，花重锦官城。
97. 岐王宅里寻常见，崔九堂前几度闻。正是江南好风景，落花时节又逢君。
98. 黄四娘家花满蹊，千朵万朵压枝低。留连戏蝶时时舞，自在娇莺恰恰啼。
99. 黄师塔前江水东，春光懒困倚微风。桃花一簇开无主，可爱深红爱浅红
100. 锦城丝管日纷纷，半入江风半入云。此曲只应天上有，人间能有几回闻。