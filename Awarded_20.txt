1. 荡洗红尘百代余，波涛滚滚入东吴。已观历史事千载，凭吊英雄酒一壶。故国当时留胜迹，江山今日有宏图。石头城外龙吟起，应见人间气象殊。
2. 小酌酒茶醇，抱书闲养神。结篱锄种豆，坐岸放垂纶。暂别喧嚣市，得来宁静春。清风明月在，为我涤缁尘。
3. 熟悉长堤百遍走，眼望煤城一览收。河畔高楼别墅岛，沿岸寒雪浮云愁。人生有悔惭愧意，世间无药颜面羞。命运不济身患病，土埋半截老山丘。
4. 数贬无疑不染埃，书生旷世枉多才。西湖明月谁人妒，上苑流萤几度猜。纵使笑谈追赤壁，奈何风雨断乌台。六桥烟柳如相问，任扫天涯海角来。
5. 人生倘若是飘蓬，落在江南古镇中。我倚桃花溪弄影，君吹玉笛柳含风。凭栏月色头皆白，透户春灯脸半红。细雨长堤偎一伞，回眸塔寺已朦胧。
6. 长波白鹭共逍遥，一纵昏眸块垒浇。笑靥频从秋水远，罗裙更逐晚霞飘。心惟澹泊闲嬉浪，我本平庸不弄潮。但趁疏狂人未老，休教狗苟负今朝。
7. 晨曦盈夏木，宿鸟跃枝柯。红药云边少，青梅叶底多。微吟循竹径，小立赏鸥波。世事随流水，闲情更几何。
8. 少日多磨难，离家百事非。城中车马盛，客里友朋稀。暮雨繁花落，春江一燕归。何时生羽翼，万里得高飞。
9. 轻寒一任逐飞鸢，重到须惊二百天。湖畔舟移烟渚上，林间笛弄杏花眠。水从江汉通沧海，人在汀州忆旧年。总是诗成无所况，效颦题作咏怀篇。
10. 人字书来各不同，真行隶篆势难穷。挥毫落墨如脱兔，收翰回锋似隐龙。撇去虚华多淡雅，捺得寂寞自从容。描成两笔谈何易，立地还凭一世功。
11. 素季值重阳，登高赏叶黄。览峰斟菊酒，窥客佩萸囊。天瑞落晖盛，国丰百姓康。期颐佳节续，鼎祚预繁昌。
12. 常被营营驱苦辛，时为案牍费精神。昏沉白日成胥梦，闲看苍穹同杞人。似此闭门愁几许，何如邀月酒三巡。多随靖节与庄老，抛却忧烦便是春。
13. 自古飞鹏怀猛气，到头落羽逐惊蓬。扶摇九万知何日，浩荡天池在梦中。佛像生莲无善恶，燕然勒石是虚空。蜩鸠过处机心忘，才见春来一树红。
14. 鬓上吴盐镜上尘，一年秋去一年新。功名好比池中月，风物哪堪烛下人？浊酒向来多世累，繁花落尽见天真。昔时不觉韶华贵，总把青春换白银。
15. 粉墙亭园日扶枝，羞向春风语转迟。对景何人曾有约，窥园触处恨无诗。清明不散香三月，度雨还飘瓣一篱。来岁江村如复见，阳关玉笛莫轻辞。
16. 赵宋遗堞孤月高，仙韶不禁满江潮。延嘉马道烟尘散，御柳宫堂帅印交。赖主奸谋全侫桧，和戎画饼误前朝。栖霞剩有千秋庙，草树斜阳恨未消。
17. 一盆风景盎然春，妆扮贫家自不群。室里幽兰饶画韵，花中君子领丰神。叶发翠绿生机满，蕊绽橙黄面貌新。不向自然分雨露，匠心呵护酿芳芬。
18. 昨宵清露浥婵娟，别泪婆娑月又圆。长记长思长怅恨，一斟一酌一茫然。从来缱绻秋三五，此去迢遥路八千。欲寄音书聊问讯，游云裁作雁头笺。
19. 年少风华老自休，浮生印迹倩谁留。诗肠还作水云计，客鬓渐成蒲苇秋。对月闲须陶令菊，引杯醉忘杞人忧。黄粱莫问身何处，心若归时得自由。
20. 久立南窗望旧村，廿年每忆可人恩。强将意绪耽诗笔，漫把光阴付酒樽。灵鹊能圆神侣梦，孤楼难待淑媛魂。中宵渐有梧桐露，滴向芭蕉作泪痕。